=== PRIJAVA RADA ===

Kandidat prijavljuje rad na studentskoj službi kada profesor bude zadovoljan realizacijom rada.

Nakon prijave rada na službi, mora da protekne najmanje nedelju dana do odbrane rada, 
pa je potrebno uračunati tih nedelju dana ako postoji krajnji rok do kojeg se diplomira. 

=== RAD ===

Struktura rada je ovakva:

1. Uvod - priča se o problemu i o tehnologiji u kojoj je realizovan rad.

2. Specifikacija - UML dijagrami sa opisom. Svaki dijagram mora da bude opisan u tekstu iznad ili ispod. Uobičajeno je da specifikacija počne Use-case dijagramom (jedan ili više), zatim da se stavi jedan ili više dijagrama klasa, a na kraju obično ide jedan ili više dijagrama sekvence, u kojima se opisuje neki karakterističan sled događaja, u vremenu.

3. Implementacija - delovi koda i snapshoti ekrana. Svaki deo koda bi trebalo da je u pristojnoj meri opisan tekstom, a ako je moguće, da bude i ilustrovan snapshot-om ekrana.

4. Zaključak - šta je urađeno i koji su pravci daljeg razvoja.

=== TEHNIKALIJE ===

Ako je štampa dvostrana, svako poglavlje počinje na novoj, desnoj, neparnoj strani. Ako je jednostrana, počinje na novoj strani svakako.

Stilovi:
Obavezno koristiti stilove. Na primer, za poglavlja Title stil, za naslov Heading 1, za podnaslov Heading 2 i sl. Time ćete obezbediti lako kreiranje sadržaja (TOC - table of contents).
Uključiti numeraciju u stilovima. Poglavlja imaju jednu cifru ispred: 1. Uvod, 2. Specifikacija, itd. Naslovi su onda: 1.1 Android, podnaslovi: 1.1.1 Aktivnosti u Androidu, itd.

Slike, tabele, listinzi i primeri: 
Listinzi moraju biti pejstovani kao tekst, a ne kao slika.
Sve navedene strane moraju da imaju Caption ispod, koji je obično ovakvog formata:
Slika 1. Životni ciklus Android aplikacija.
Na svaku sliku, listing, primer ili tabelu se morate pozvati u tekstu. Na primer:
..., kao što je prikazano na slici 1.

Nabrajanje:
Sve stavke u nabrajanju (bez kada je nabrajanje označeno bullet-ima) počinju malim slovom sa zarezom na kraju, dok kod pretposlednje stavke ide "i", a kod poslednje stavke ide tačka na kraju. Primer:
- prva stavka,
- druga stavka i
- treća stavka.

Literatura: 
Kada se negde u tekstu referencirate na stavku iz literature, onda napišete nešto kao:
PageRank metod [3] je metod rangiranja koji je....
Dakle, na mestu prvog spominjanja stavke iz literature (u tekstu, ne u naslovu),  stavi u uglastim zagradama taj broj, a u literaturi stavi ispred stavke taj isti broj u uglastim zagradama:
[3] Page ranking algorithm

==== ŠTAMPA ====

Rad se štampa u barem pet primeraka. Primerak za biblioteku je tvrdo ukoričen, mentor ga potpisuje, a u sekretarijatu departmana se dobija potpis rukovodioca studijskog programa. Uz primerak za biblioteku ide i CD sa tekstom rada, u PDF formatu. Tri primerka za komisiju su meko ukoričena. Kandidat svoj primerak koriči kako mu odgovara.

==== RAD ZA ZBORNIK ====

Rad za zbornik je dajdžest samog master rada na tačno četiri strane. On nije bezumno copy/paste-ovanje teksta, već mora da ima neku logiku. Trebalo bi da se sastoji iz uvoda, specifikacije/i/ili/implementacije i zaključka (u zavisnosti od raspoloživog prostora). Pravila za literaturu su kao i u tekstu master rada.

==== PREZENTACIJA ====

Za odbranu pripremate Power Point prezentaciju. Neka prezentacija traje najviše 20 minuta, sa eventualnom demonstracijom. Ako ne možete da demonstrirate uživo, napravite film (BundyCam ili sličan softver koji snima sve što radite na ekranu). Taj film ne sme da bude duži od nekoliko minuta.

Prezentacija je na beloj podlozi, crnim slovima, bez efekata. Računajte na šacometrijsku meru od jednog slajda za jedan minut (da se ispriča). To znači da bi trebalo da imate 15-20 slajdova. Vodite računa da je najbitnije to šta ste Vi uradili, a ne uvodna priča o tehnologijama ili problemu. Dakle, neka najveći broj slajdova bude o tome šta ste Vi uradili, a ne o tehnologijama i/ili problemu. Te dve stvari svakako idu na slajdove, ali ne treba preterivati.

==== Uputstvo za pronalaženje sekratarijata departnama ====

Sekretarijat departmana je bivši klub nastavnika, levo od stepeništa koje vodi ka amfiteatrima. Dakle, kada gledate lift u glavnoj zgradi, stepenište desno vodi dole, ka Mašincu, dok stepenište levo vodi ka amfiteatrima. Levo od stepeništa je sekretarijat.
